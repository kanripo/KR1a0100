# -*- mode: mandoku-view; -*-
#+TITLE: 周易集註
#+DATE: 2015-08-24 21:57:45.211542
#+PROPERTY: ID KR1a0100
#+PROPERTY: BASEEDITION WYG    
#+PROPERTY: JUAN 卷首上
<pb:KR1a0100_WYG_001-1a>¶
欽定四庫全書¶
　周易集註卷首上¶
　　　　　　　　　　　　眀　來知徳　撰¶
　上下經篇義¶
上經首乾坤者隂陽之定位萬物之男女也易之數也¶
對待不移者也自乾坤厯屯蒙需訟師比小畜履十卦¶
隂陽各三十畫則六十矣陽極于六隂極于六至此乾¶
坤變矣故坤綜乾而為泰乾綜坤而為否泰否者乾坤¶
<pb:KR1a0100_WYG_001-1b>¶
上下相綜之卦也乾坤既迭相否泰則其間萬物吉凶¶
消長進退存亡不可悉紀自同人以下至大畜無非否¶
泰之相推無否無泰非易矣水火者乾坤所有之物皆¶
天道也體也無水火則乾坤為死物故必山澤通氣雷¶
風相薄而後乾坤之水火可交頥大過者山澤雷風之¶
卦也頥有離象大過有坎象故上經首乾坤必乾坤厯¶
否泰至頥大過而後終之以坎離下經首咸恒者隂陽¶
之交感一物之乾坤也易之氣也流行不巳者也自咸¶
<pb:KR1a0100_WYG_001-2a>¶
恒厯遯大壮晉眀夷家人暌蹇解十卦隂陽各三十畫¶
則六十矣陽極于六隂極于六至此男女變矣故咸之¶
男女綜而為損恒之男女綜而為益損益者男女上下¶
相綜之卦也男女既迭相損益則其間萬事吉㐫消長¶
進退存亡不可悉紀自夬以下至節無非損益之相推¶
無損無益非易矣既濟未濟者男女所交之事皆人道¶
也用也無既濟未濟則男女為死物故必山澤通氣雷¶
風相薄而後男女之水火可交中孚小過者山澤雷風¶
<pb:KR1a0100_WYG_001-2b>¶
之卦也中孚有離象小過有坎象故下經首咸恒必咸¶
恒厯損益至中孚小過而後終之以既濟未濟要之天¶
道之體雖以否泰為主未必無人道人道之用雖以損¶
益為主而未必無天道上下經之篇義藴蓄其妙至此¶
若以卦爻言之上經陽爻八十六隂爻九十四隂多于¶
陽者凢八下經陽爻一百有六隂爻九十有八陽多于¶
隂者亦八上經隂多于陽下經陽多于隂皆同八焉是¶
卦爻之隂陽均平也若以綜卦兩卦作一卦論之上經¶
<pb:KR1a0100_WYG_001-3a>¶
十八卦成三十卦陽爻五十二隂爻五十六隂多於陽¶
者凡四下經十八卦成三十四卦陽爻五十六隂爻五¶
十二陽多于隂者亦四上經隂多于陽下經陽多于隂¶
皆同四焉是綜卦之隂陽均平也上下經之篇義卦爻¶
其精至此孔子賛其至精至變至神厥有由矣¶
<pb:KR1a0100_WYG_001-4a>¶
　易經字義¶
　　象¶
卦中立象有不拘説卦乾馬坤牛乾首坤腹之𩔖者有¶
自卦情而立象者如乾卦本馬而言龍以乾道變化龍¶
乃變化之物故以龍言之朱子語録或問卦之象朱子¶
曰便是理㑹不得如乾為馬而説龍如此之𩔖皆不通¶
殊不知以卦情立象也且荀九家亦有乾為龍又如咸¶
卦艮為少男兊為少女男女相感之情莫如年之少者¶
<pb:KR1a0100_WYG_001-4b>¶
故周公立爻象曰拇曰腓曰股曰憧憧曰脢曰輔頰舌¶
一身皆感焉盖艮止則感之専兊悦則應之至是以四¶
體百骸從拇而上自舌而下無往而非感矣此則以男¶
女相感之至情而立象也又如豚魚知風鶴知秋雞知¶
旦三物皆有信故中孚取之亦以卦情立象也又如漸¶
取鴻者以鴻至有時而羣有序不失其時不失其序于¶
漸之義為切且鴻又不再偶于文王卦辭女歸之義為¶
切此亦以卦情立象也有以卦畫之形取象者如剥言¶
<pb:KR1a0100_WYG_001-5a>¶
宅言牀言廬者因五隂在下列于兩旁一陽覆于其上¶
如宅如牀如廬此以畫之形立象也鼎與小過亦然又¶
有卦體大象之象凡陽在上者皆象艮巽陽在下者皆¶
象震兊陽在上下者皆象離隂在上下者皆象坎如益¶
象離故言龜大過象坎故言棟頥亦象離故亦言龜也¶
又如中孚君子以議獄緩死亦取噬嗑火雷之意以中¶
孚大象離而中爻則雷也故凡陽在下者動之象在中¶
者䧟之象在上者止之象凡隂在下者入之象在中者¶
<pb:KR1a0100_WYG_001-5b>¶
麗之象在上者説之象又有以中爻取象者如漸卦九¶
三婦孕不育以中爻二四合坎中滿也九五三嵗不孕¶
以中爻三五合離中虚也有將錯卦立象者如履卦言¶
虎以下卦兊錯艮也有因綜卦立象者如井與困相綜¶
巽為市邑在困為兊在井為巽則改為邑矣有即隂陽¶
而取象者如乾為馬本象也坎與震皆得乾之一畫亦¶
言馬坤為牛本象也離得坤之一畫亦言牛皆其𩔖也¶
有相因而取象者如革卦九五言虎者以兊錯艮艮為¶
<pb:KR1a0100_WYG_001-6a>¶
虎也上六即以豹言之豹次于虎故相因而言豹也故¶
其象多是無此事此理而止立其象如金車玊鉉之𩔖¶
金豈可為車玊豈可為鉉盖雖無此事此理而爻内有¶
此象也朱子語録云卦要㸔得親切須是兼象㸔但象¶
失其𫝊了殊不知聖人立象有卦情之象有卦畫之象¶
有大象之象有中爻之象有錯卦之象有綜卦之象有¶
爻變之象有占中之象正如釋卦名義有以卦徳釋者¶
有以卦象釋者有以卦體釋者有以卦綜釋者即此意¶
<pb:KR1a0100_WYG_001-6b>¶
也所以説擬諸其形容象其物宜但形容物宜可擬可¶
象即是象矣自王弼不知文王序卦之妙掃除其象後¶
儒泥滯説卦所以説象失其傳而不知未失其傳也善¶
乎蔡氏曰聖人擬諸其形容而立象至纎至悉無所不¶
有所謂其道甚大百物不廢者此也其在上古尚此以¶
制器其在中古觀此以繋辭而後世之言易者乃曰得¶
意在忘象得象在忘言一切指為魚兎筌蹄殆非聖人¶
作易前民用以教天下之意矣此言盖有所指而發也¶
<pb:KR1a0100_WYG_001-7a>¶
　　錯¶
錯者陰與陽相對也父與母錯長男與長女錯中男與¶
中女錯少男與少女錯八卦相錯六十四卦皆不外此¶
錯也天地造化之理獨隂獨陽不能生成故有剛必有¶
柔有男必有女所以八卦相錯八卦既相錯所以象即¶
寓于錯之中如乾錯坤乾為馬坤即利牝馬之貞履卦¶
兊錯艮艮為虎文王即以虎言之革卦上體乃兌周公¶
九五爻亦以虎言之又睽卦上九純用錯卦師卦王三¶
<pb:KR1a0100_WYG_001-7b>¶
錫命純用天火同人之錯皆其證也又有以中爻之錯¶
言者如小畜言雲因中爻離錯坎故也六四言血者坎¶
為血也言惕者坎為加憂也又如艮卦九三中爻坎爻¶
辭曰薰心坎水安得薰心以錯離有火煙也¶
　　綜(子宋/切)¶
綜字之義即織布帛之綜或上或下顛之倒之者也如¶
乾坤坎離四正之卦則或上或下㢲兊艮震四隅之卦¶
則㢲即為兊艮即為震其卦名則不同如屯蒙相綜在¶
<pb:KR1a0100_WYG_001-8a>¶
屯則為雷在蒙則為山是也如履小畜相綜在履則為¶
澤在小畜則為風是也如損益相綜損之六五即益之¶
六二特倒轉耳故其象皆十朋之龜夬姤相綜夬之九¶
四即姤之九三故其象皆臀無膚綜卦之妙如此非山¶
中研窮三十年安能知之宜乎諸儒以象失其𫝊也然¶
文王序卦有正綜有雜綜如乾初爻變姤坤逆行五爻¶
變央與姤相綜所以姤綜夬遯綜大壮否綜泰觀綜臨¶
剥綜復所謂乾坤之正綜也八卦通是初與五綜二與¶
<pb:KR1a0100_WYG_001-8b>¶
四綜三與上綜雖一定之數不容安排然陽順行而陰¶
逆行與之相綜造化之𤣥妙可見矣文王之序卦不其¶
神哉即陽木順行生亥死午隂木逆行生午死亥之意¶
若乾坤所屬尾二卦晉大有需比之𩔖乃術家所謂逰¶
魂歸魂出于乾坤之外者非乾坤五爻之正變故謂之¶
雜綜然乾坤水火四正之卦四正與四正相綜艮㢲震¶
兌四隅之卦四隅與四隅相綜雖雜亦不雜也八卦既¶
相綜所以象即寓于綜之中如噬嗑利用獄賁乃相綜¶
<pb:KR1a0100_WYG_001-9a>¶
之卦亦以獄言之旅豐二卦亦以獄言者皆以其相綜¶
也有以上六下初而綜者剛自外來而為主于内是也¶
有以二五而綜者柔得中而上行是也盖易以道隂陽¶
隂陽之理流行不常原非死物膠固一定者故顛之倒¶
之可上可下者以其流行不常耳故讀易者不能悟文¶
王序卦之妙則易不得其門而入既不入門而宫墻外¶
望則改邑不改井之𤣥辭其人天且劓之險語不知何¶
自而來也噫文王不其繼伏羲而神哉¶
<pb:KR1a0100_WYG_001-9b>¶
　　變¶
變者陽變隂隂變陽也如乾卦初變即為姤是就于本¶
卦變之宋儒不知文王序卦如屯蒙相綜之卦本是一¶
卦向上成一卦向下成一卦詳見前伏羲文王錯綜圗¶
如訟之剛來而得中乃卦綜也非卦變也以為自遯卦¶
變來非矣如姤方是變卦變𤣥之又𤣥妙之又妙盖爻¶
一動即變如漸卦九三以三為夫以坎中滿為婦孕及¶
三爻一變則陽死成坤離絶夫位故有夫征不復之象¶
<pb:KR1a0100_WYG_001-10a>¶
既成坤則並坎中滿通不見矣故有婦孕不育之象又¶
如歸妹九四中爻坎月離日期之象也四一變則純坤¶
而日月不見矣故愆期豈不𤣥妙¶
　　中爻¶
中爻者二三四五所合之卦也繋辭第九章孔子言甚¶
詳矣大抵錯者隂陽横相對也綜者隂陽上下相顛倒¶
也變者陽變隂隂變陽也中爻者隂陽内外相連屬也¶
周公作爻辭不過此錯綜變中爻四者而已如離卦居¶
<pb:KR1a0100_WYG_001-10b>¶
三同人曰三嵗未濟曰三年既濟曰三年明夷曰三日¶
皆以本卦三言也若坎之三嵗困之三嵗解之三品皆¶
離之錯也漸之三嵗巽之三品皆以中爻合離也豐之¶
三嵗以上六變而為離也即離而諸爻用四者可知矣¶
孔子韋編三絶于隂陽之理悦心研慮已久故于圎圗¶
㸔出錯字于序卦㸔出綜字所以説錯綜其數又恐後¶
人將序卦一連不知有錯綜二體故雜亂其卦惟令二¶
體之卦相連如乾剛坤柔比樂師憂是也又説出中爻¶
<pb:KR1a0100_WYG_001-11a>¶
宋儒不知乎此將孔子繋辭所居而安者文王之序卦¶
所樂而玩者周公之爻辭認序字為卦爻所著事理當¶
然之次第故自孔子沒而易巳亡至今日矣¶
<pb:KR1a0100_WYG_001-12a>¶
　周易集註改正分卷圗¶
　上經分卷¶
　　共十八卦相綜者兩卦止作一卦相錯者一卦自¶
　　　為一卦　此即文王序卦¶
　　一卷　乾　　　　坤¶
　　二卷　屯蒙　　　需訟¶
　　三卷　師比　　　(小畜/履)　　　泰否¶
　　四卷　(同人/大有)　　　謙豫　　　隨蠱¶
<pb:KR1a0100_WYG_001-12b>¶
　　五卷　臨觀　　　(噬嗑/賁)　　　剥復¶
　　六卷　(无妄/大畜)　　　頥　大過　坎　　離¶
　下經分卷¶
　　共十八卦　此即文王序卦¶
　　七卷　咸恒　　　(遯壮/大)　　　(晉夷/明)¶
　　八卷　(家人/睽)　　　蹇解　　　損益¶
　　九卷　夬姤　　　萃升　　　困井¶
　　十卷　革鼎　　　震艮¶
<pb:KR1a0100_WYG_001-13a>¶
　　十一卷　(漸妹/歸)　　　豐旅　　　巽兊¶
　　十二卷　渙節　中孚　小過　既濟未濟¶
　　　右舊分卷前儒不知文王立序卦之意止以為¶
　　　上下篇之次序取其多寡均平乃以屯附坤需¶
　　　附蒙小畜附比泰附復謙附大有隨附豫噬嗑¶
　　　附觀剥附賁頥附大畜坎附大過遯附恒晉附¶
　　　井震附鼎深失文王立序卦之意矣今依孔子¶
　　　雜卦𫝊改正¶
<pb:KR1a0100_WYG_001-13b>¶
　　十三卷　繋辭上𫝊¶
　　十四卷　繋辭下𫝊¶
　　十五卷　説卦𫝊　序卦𫝊　雜卦𫝊¶
　　十六卷　考定繋辭上下𫝊　補定説卦傳¶
來　彖曰大哉乾元至哉坤元此賛乾坤之彖一翼也¶
知　彖曰屯剛柔始交而難生此解卦辭之彖二翼也¶
徳　象曰天行健地𫝑坤此教人學易之大象三翼也¶
發　潜龍勿用陽在下也此解爻辭之小象四翼也¶
<pb:KR1a0100_WYG_001-14a>¶
眀　文言五翼也¶
孔　上繋六翼也¶
子　下繋七翼也¶
十　説卦八翼也¶
翼　序卦九翼也¶
圗　雜卦十翼也¶
　　　此之謂十翼¶
<pb:KR1a0100_WYG_001-15a>¶
　易註雜説諸圗總目¶
　　梁山來知徳圎圗¶
　　伏羲六十四卦圎圗¶
　　伏羲八卦方位¶
　　文王八卦方位¶
　　伏羲文王錯綜圗¶
　　孔子太極生兩儀四象八卦圗¶
　　來知徳八卦變六十四卦圗¶
<pb:KR1a0100_WYG_001-15b>¶
　　來知徳八卦所屬相錯圗¶
　　來知徳八卦六爻變自相錯圗¶
　　來知徳八卦次序自相綜圗¶
　　來知徳八卦所屬相綜文王序卦正綜圗¶
　　來知徳八卦四正四隅相綜文王序卦雜綜圗¶
　　來知徳八卦正位圗¶
　　來知徳上下經篇義¶
　　來知徳易經字義　(象/)　(錯/)　(綜/)　(變/)　(中爻/)¶
<pb:KR1a0100_WYG_001-16a>¶
　　來知徳易學六十四卦啟蒙¶
　　來知徳考定繋辭上下𫝊補定説卦𫝊¶
　　來知徳周易集註改正分卷圗¶
　　來知徳發眀孔子十翼圗¶
<pb:KR1a0100_WYG_001-17a>¶
　¶
　¶
　¶
　¶
　¶
　¶
　¶
　¶
<pb:KR1a0100_WYG_001-17b>¶
　¶
　此聖人作易之原也理氣象數隂陽老少往來進退¶
　常變吉凶皆尚乎其中孔子繫易首章至易簡而天¶
　下之理得及一隂一陽之謂道易有太極形上形下¶
　數篇以至幽贊于神明一章卒歸于義命皆不外此¶
　圗神而眀之一部易經不在四聖而在我矣或曰伏¶
　羲文王有圖矣而復有此圖何耶(徳/)曰不然伏羲有¶
　圖文王之圖不同于伏羲豈伏羲之圖差耶盖伏羲¶
　之圖易之對待文王之圖易之流行而(徳/)之圖不立¶
<pb:KR1a0100_WYG_001-18a>¶
　文字以天地間理氣象數不過如此此則兼對待流¶
　行主宰之理而圗之也故圗于伏羲文王之前¶
<pb:KR1a0100_WYG_001-19a>¶
¶
<pb:KR1a0100_WYG_001-20a>¶
　¶
　¶
　¶
　¶
　¶
　¶
　¶
　¶
<pb:KR1a0100_WYG_001-20b>¶
　此伏羲之易也易之數也對待不移者也故伏義圓¶
　圖皆相錯以其對待也所以上經首乾坤乾坤之兩¶
　列者對待也孔子繫辭天尊地卑一條盖本諸此¶
<pb:KR1a0100_WYG_001-21a>¶
　¶
　¶
　¶
　¶
　¶
　¶
　¶
　¶
<pb:KR1a0100_WYG_001-21b>¶
　¶
　此文王之易也易之氣也流行不已者也自震而離¶
　而兊而坎春夏秋冬一氣而已故文王序卦一上一¶
　下相綜者以其流行而不已也所以下經首咸恒咸¶
　恒之交感者流行也孔子繫辭剛柔相摩一條盖本¶
　諸此盖有對待其氣運必流行而不巳有流行其象¶
　數必對待而不移故男女相對待其氣必相摩盪若¶
　不相摩盪則男女乃死物矣此處安得有先後故不¶
　分先天後天¶
<pb:KR1a0100_WYG_001-22a>¶
　伏義文王錯綜圗¶
　　伏義圎圗相錯圗　　文王序卦相綜圗¶
　　　圎圗一左一右相錯　　序卦一上一下相綜¶
　　　　左右開列于後　　　　上下開列于後¶
<pb:KR1a0100_WYG_001-23a>¶
¶
<pb:KR1a0100_WYG_001-24a>¶
　　　　　　　　　　　　　右文王序卦六十四¶
　　　　　　　　　　　　　卦除乾坤坎離大過¶
　　　　　　　　　　　　　頥小過中孚八箇卦¶
　　　　　　　　　　　　　相錯其餘五十六卦¶
　　　　　　　　　　　　　皆相綜雖四正之卦¶
　　　　　　　　　　　　　如否泰既濟未齊四¶
　　　　　　　　　　　　　卦四隅之卦如歸妹¶
　　　　　　　　　　　　　漸随蠱四卦比八卦¶
<pb:KR1a0100_WYG_001-24b>¶
　　　　　　　　　　　　　可錯可綜然文王皆¶
　　　　　　　　　　　　　以為綜也故五十六¶
　　　　　　　　　　　　　卦止有二十八卦向¶
　　　　　　　　　　　　　上成一卦向下成一¶
　　　　　　　　　　　　　卦共相錯之卦三十¶
　　　　　　　　　　　　　六卦所以上經分十¶
　　　　　　　　　　　　　八卦下經分十八卦¶
　　　　　　　　　　　　　其相綜自然而然之¶
<pb:KR1a0100_WYG_001-25a>¶
　　　　　　　　　　　　　妙亦如伏羲圎圗相¶
　　　　　　　　　　　　　錯自然而然之妙皆¶
　　　　　　　　　　　　　不假安排穿鑿所以¶
　　　　　　　　　　　　　孔子贊其為天下之¶
　　　　　　　　　　　　　至變者以此漢儒至¶
　　　　　　　　　　　　　宋儒止以為上下篇¶
　　　　　　　　　　　　　之次序不知𦂳要與¶
　　　　　　　　　　　　　圎圗同諸象皆蔵于¶
<pb:KR1a0100_WYG_001-25b>¶
　　　　　　　　　　　　　二圗錯綜之中惟其¶
　　　　　　　　　　　　　不知序卦𦂳要之妙¶
　　　　　　　　　　　　　則易不得其門而入¶
　　　　　　　　　　　　　矣因此將二圗並列¶
　　　　　　　　　　　　　之¶
<pb:KR1a0100_WYG_001-26a>¶
　¶
　¶
　¶
　¶
　　　因有此相錯圗所以不用伏羲圎圗¶
<pb:KR1a0100_WYG_001-27a>¶
¶
<pb:KR1a0100_WYG_001-28a>¶
　¶
　　　八　　乾一☰　　大陽上加一陽為乾¶
　　　　　　兊二☱　　大陽上加一隂為兊¶
　　　　　　離三☲　　少隂上加一陽為離¶
　　　卦　　震四☳　　少隂上加一隂為震¶
　　　　　　巽五☴　　少陽上加一陽為巽¶
　　　　　　坎六☵　　少陽上加一隂為坎¶
　　　圗　　艮七☶　　大隂上加一陽為艮¶
<pb:KR1a0100_WYG_001-28b>¶
　　　　　　坤八☷　　大隂上加一隂為坤¶
<pb:KR1a0100_WYG_001-29a>¶
　八卦變六十四卦圗¶
　　䷀乾一變¶
　　　　　　　姤䷫　　初爻變¶
　　　　　　　遯䷠　　二爻變¶
　　　　　　　否䷋　　三爻變¶
　　　　　　　觀䷓　　四爻變¶
　　　　　　　剥䷖　　五爻變¶
　　　　　　　晉䷢　　復還四爻變¶
<pb:KR1a0100_WYG_001-29b>¶
　　　　　　　(大/有)䷍　　　歸本卦¶
　乾尾二卦言火離尾二卦言天皆自然之數¶
　　䷹兊二變¶
　　　　　　　困䷮　　初爻變¶
　　　　　　　萃䷬　　二爻變¶
　　　　　　　咸䷞　　三爻變¶
　　　　　　　蹇䷦　　四爻變¶
　　　　　　　謙䷎　　五爻變¶
<pb:KR1a0100_WYG_001-30a>¶
　　　　　　　(小/過)䷽　　　復還四爻變¶
　　　　　　　(歸/妹)䷵　　　歸本卦¶
　兊尾二卦言雷震尾二卦言澤皆自然之數¶
　　䷝離三變¶
　　　　　　　旅䷷　　初爻變¶
　　　　　　　鼎䷱　　二爻變¶
　　　　　　　(未/濟)䷿　　三爻變¶
　　　　　　　蒙䷃　　四爻變¶
<pb:KR1a0100_WYG_001-30b>¶
　　　　　　　渙䷺　　五爻變¶
　　　　　　　訟䷅　　復還四爻變¶
　　　　　　　(同/人)䷠　　歸本卦¶
　離尾二卦言天乾尾二卦言火皆自然之數¶
　　䷲震四變¶
　　　　　　　豫䷏　　初爻變¶
　　　　　　　解䷧　　二爻變¶
　　　　　　　恒䷟　　三爻變¶
<pb:KR1a0100_WYG_001-31a>¶
　　　　　　　升䷭　　四爻變¶
　　　　　　　井䷯　　五爻變¶
　　　　　　　(大/過)䷛　　復還四爻變¶
　　　　　　　隨䷐　　歸本卦¶
　震尾二卦言澤兊尾二卦言雷皆自然之數¶
　　䷸巽五變¶
　　　　　　　(小/畜)䷈　　初爻變¶
　　　　　　　(家/人)䷤　　二爻變¶
<pb:KR1a0100_WYG_001-31b>¶
　　　　　　　益䷓　　三爻變¶
　　　　　　　(无/妄)䷋　　四爻變¶
　　　　　　　(噬/嗑)䷔　　五爻變¶
　　　　　　　頥䷚　　復還四爻變¶
　　　　　　　蠱䷑　　歸本卦¶
　巽尾二卦言山艮尾二卦言風皆自然之數¶
　　　䷜坎六變¶
　　　　　　　節䷻　　初爻變¶
<pb:KR1a0100_WYG_001-32a>¶
　　　　　　　屯䷂　　二爻變¶
　　　　　　　(既/濟)䷾　　三爻變¶
　　　　　　　革䷰　　四爻變¶
　　　　　　　豐䷶　　五爻變¶
　　　　　　　(明/夷)䷣　　復還四爻變¶
　　　　　　　師䷆　　歸本卦¶
　坎尾二卦言地坤尾二卦言水皆自然之數¶
　　䷳艮七變¶
<pb:KR1a0100_WYG_001-32b>¶
　　　　　　　賁䷕　　初爻變¶
　　　　　　　(大/畜)䷙　　二爻變¶
　　　　　　　損䷨　　三爻變¶
　　　　　　　睽䷥　　四爻變¶
　　　　　　　履䷉　　五爻變¶
　　　　　　　(中/孚)䷼　　復還四爻變¶
　　　　　　　漸䷴　　歸本卦¶
　艮尾二卦言風巽尾二卦言山皆自然之數¶
<pb:KR1a0100_WYG_001-33a>¶
　　䷁坤八變¶
　　　　　　　復䷗　　初爻變¶
　　　　　　　臨䷒　　二爻變¶
　　　　　　　泰䷊　　三爻變¶
　　　　　　　(大/壯)䷡　　四爻變¶
　　　　　　　夬䷪　　五爻變¶
　　　　　　　需䷄　　復還四爻變¶
　　　　　　　比䷇　　歸本卦¶
<pb:KR1a0100_WYG_001-33b>¶
　坤尾二卦言水坎尾二卦言地皆自然之數¶
　右八卦不過加太極兩儀四象八卦是也六十四卦¶
　不過變即繫辭所謂八卦成列象在其中矣因而重¶
　之爻在其中矣剛柔相推變在其中矣變在其中者¶
　如乾為陽剛乾下變一隂之巽二隂之艮三隂之坤¶
　坤為隂柔坤下變一陽之震二陽之兊三陽之乾是¶
　剛柔相推也盖三畫卦若不重成六畫則不能變六¶
　十四惟六畫則即變六十四矣所以毎一卦六變即¶
<pb:KR1a0100_WYG_001-34a>¶
　歸本卦下爻盡變為七變連本卦成八卦以八加八¶
　即成六十四卦古之聖人見天地隂陽變化之妙原¶
　是如此所以以易名之若依宋儒說一分二二分四¶
　四分八八分十六十六分三十二三十二分六十四¶
　是一直死數何以為易且通不成卦惟以八加八方¶
　見陰陽自然造化¶
<pb:KR1a0100_WYG_001-35a>¶
八卦所屬自相錯圖¶
　　乾　姤　遯　否　觀　剥　晉　(大/有)¶
　　䷀　䷫　䷠　䷋　䷓　䷖　䷢　䷍¶
　乾坤一與八錯則所屬自然相錯¶
　　䷁　䷗　䷒　䷊　䷡　䷪　䷄　䷇¶
　　坤　復　臨　泰　(大/壯)　夬　需　比¶
　　兑　困　萃　咸　蹇　謙　(小/過)　(歸/妹)¶
　　䷹　䷮　䷬　䷞　䷦　䷎　䷽　䷵¶
<pb:KR1a0100_WYG_001-35b>¶
　兑艮二與七錯則所屬自然相錯¶
　　䷳　䷕　䷙　䷨　䷥　䷉　䷼　䷴¶
　　艮　賁　(大/畜)　損　睽　履　(中/孚)　漸¶
<pb:KR1a0100_WYG_001-36a>¶
　　離　旅　鼎　(未/濟)　蒙　渙　訟　(同/人)¶
　　䷝　䷷　䷱　䷿　䷃　䷺　䷅　䷌¶
　離坎三與六錯則所屬自然相錯¶
　　䷜　䷻　䷂　䷾　䷰　䷶　䷣　䷆¶
　　坎　節　屯　(既/濟)　革　豐　(明/夷)　師¶
　　震　豫　解　恒　升　井　(大/過)　隨¶
　　䷲　䷏　䷧　䷟　䷭　䷯　䷛　䷐¶
　震巽四與五錯則所屬自然相錯¶
<pb:KR1a0100_WYG_001-36b>¶
　　䷸　䷈　䷤　䷩　䷘　䷔　䷓　䷑¶
　　巽　(小/畜)　(家/人)　益　(无/妄)　(噬/嗑)　頤　蠱¶
<pb:KR1a0100_WYG_001-37a>¶
六爻變自相錯圖¶
　　　乾　夬　(大/有)　(小/畜)　履　(同/人)　姤¶
　¶
　因乾坤相錯故六爻變亦相錯¶
　¶
　¶
　　　坤　剥　比　豫　謙　師　復¶
　　　兑　履　(歸/妹)　節　夬　隨　困¶
<pb:KR1a0100_WYG_001-37b>¶
　¶
　¶
　因兑艮相錯故六爻變亦相錯¶
　¶
　¶
　　　艮　謙　漸　旅　剥　蠱　賁¶
<pb:KR1a0100_WYG_001-38a>¶
　　　離　豐　(同/人)　賁　(噬/嗑)　(大/有)　旅¶
　¶
　¶
　因離坎相錯故六爻變亦相錯¶
　¶
　¶
　　　坎　渙　師　困　井　比　節¶
　　　震　(噬/嗑)　隨　復　豐　(歸/妺)　豫¶
<pb:KR1a0100_WYG_001-38b>¶
　¶
　¶
　因震巽相錯故六爻變亦相錯¶
　¶
　¶
　　　巽　井　蠱　姤　渙　漸　(小/畜)¶
<pb:KR1a0100_WYG_001-39a>¶
　八卦次序自相綜圗¶
　　乾四正之卦¶
　　乾一　　乾¶
　　兊二　　天澤履　　綜　　風天小畜¶
　　離三　　天火同人　綜　　火天大有¶
　　震四　　天雷无妄　綜　　山天大畜¶
　　巽五　　天風姤　　綜　　澤天夬¶
　　坎六　　天水訟　　綜　　水天需¶
<pb:KR1a0100_WYG_001-39b>¶
　　艮七　　天山遯　　綜　　雷天大壯¶
　　坤八　　天地否　　綜　　地天泰¶
　　坤四正之卦¶
　　乾一　　地天泰　　綜　　天地否¶
　　兊二　　地澤臨　　綜　　風地觀¶
　　離三　　地火明夷　綜　　火地晉¶
　　震四　　地雷復　　綜　　山地剥¶
　　巽五　　地風升　　綜　　澤地萃¶
<pb:KR1a0100_WYG_001-40a>¶
　　坎六　　地水師　　綜　　水地比¶
　　艮七　　地山謙　　綜　　雷地豫¶
　　坤八　　坤¶
　　離四正之卦¶
　　乾一　　火天大有　綜　　天火同人¶
　　兊二　　火澤睽　　綜　　風火家人¶
　　離三　　離¶
　　震四　　火雷噬嗑　綜　　山火賁¶
<pb:KR1a0100_WYG_001-40b>¶
　　巽五　　火風鼎　　綜　　澤火革¶
　　坎六　　火水未濟　綜　　水火既濟¶
　　艮七　　火山旅　　綜　　雷火豐¶
　　坤八　　火地晉　　綜　　地火眀夷¶
　　坎四正之卦¶
　　乾一　　水天需　　綜　　天水訟¶
　　兊二　　水澤節　　綜　　風水渙¶
　　離三　　水火既濟　綜　　火水未濟¶
<pb:KR1a0100_WYG_001-41a>¶
　　震四　　水雷屯　　綜　　山水蒙¶
　　巽五　　水風井　　綜　　澤水困¶
　　坎六　　坎¶
　　艮七　　水山蹇　　綜　　雷水解¶
　　坤八　　水地比　　綜　　地水師¶
　　兊四隅之卦¶
　　乾一　　澤天夬　　綜　　天風姤¶
　　兊二　　兊¶
<pb:KR1a0100_WYG_001-41b>¶
　　離三　　澤火革　　綜　　火風鼎¶
　　震四　　澤雷隨　　綜　　山風蠱¶
　　巽五　　澤風大過　綜　　山雷頥¶
　　坎六　　澤水困　　綜　　水風井¶
　　艮七　　澤山咸　　綜　　雷風恒¶
　　坤八　　澤地萃　　綜　　地風升¶
　　艮四隅之卦¶
　　乾一　　山天大畜　綜　　天雷無无¶
<pb:KR1a0100_WYG_001-42a>¶
　　兊二　　山澤損　　綜　　風雷益¶
　　離三　　山火賁　　綜　　火雷噬嗑¶
　　震四　　山雷頥　　綜　　澤風大過¶
　　巽五　　山風蠱　　綜　　澤雷隨¶
　　坎六　　山水蒙　　綜　　水雷屯¶
　　艮七　　艮¶
　　坤八　　山地剥　　　　　地雷復¶
　　震四隅之卦¶
<pb:KR1a0100_WYG_001-42b>¶
　　乾一　　雷天大壯　綜　　天山遯¶
　　兌二　　雷澤歸妹　綜　　風山漸¶
　　離三　　雷火豐　　綜　　火山旅¶
　　震四　　震¶
　　巽五　　雷風恒　　綜　　澤山咸¶
　　坎六　　雷水解　　綜　　水山蹇¶
　　艮七　　雷山小過　綜　　風澤中孚¶
　　坤八　　雷地豫　　綜　　地山謙¶
<pb:KR1a0100_WYG_001-43a>¶
　　巽四隅之卦¶
　　乾一　　風天小畜　綜　　天澤履¶
　　兊二　　風澤中孚　綜　　雷山小過¶
　　離三　　風火家人　綜　　火澤睽¶
　　震四　　風雷益　　綜　　山澤損¶
　　巽五　　巽¶
　　坎六　　風水渙　　綜　　水澤節¶
　　艮七　　風山漸　　綜　　雷澤歸妹¶
<pb:KR1a0100_WYG_001-43b>¶
　　坤八　　風地觀　　綜　　地澤臨¶
　右乾坤水火之正之卦故天在上則天在下如天澤¶
　履綜風天小畜是也地在上則地在下如地天泰綜天¶
　地否是也水火亦然其相綜皆自然也山澤雷風四隅¶
　之卦一陽在上一陽在下則山與雷綜如山天大畜綜¶
　天雷无妄是也一隂在上一隂在下則風與澤綜如¶
　風天小畜綜天澤履是也故山在上則雷在下風在上¶
　則澤在下雷上山下澤上風下亦然其相綜皆自然也¶
<pb:KR1a0100_WYG_001-44a>¶
　八卦所屬自相綜圗　　　　　乾之屬自姤至¶
　　　　　　　　　　　　　　剥順行與坤所¶
文　乾之屬　姤　夬　　　　　屬相綜¶
王　　　　　遯　(壯/大)¶
序　　　　　否　泰¶
卦　　　　　觀　臨¶
正　　　　　剥　復屬之坤　屬相綜¶
綜　　　　　　　　　　　　　夬逆行與乾所¶
<pb:KR1a0100_WYG_001-44b>¶
　　　　　　　　　　　　　　　坤之屬自復至¶
　姤綜夬　遯綜(大/壯)　否綜泰觀綜臨　　剥綜復¶
　　　　　　　　　　　　　　　坎之屬自節至¶
文　坎之屬　節　　渙　　　　　豐順行與離所¶
王　　　　　屯　　蒙　　　　　屬相綜¶
序　　　　　(既/濟)　　(濟/未)¶
卦　　　　　革　　鼎　　　　　屬相綜¶
正　　　　　豐　　旅屬之離　渙逆行與坎所¶
<pb:KR1a0100_WYG_001-45a>¶
綜　　　　　　　　　　　　　　渙逆行與坎所¶
　　　　　　　　　　　　　　　離之屬自旅至¶
　節綜渙　屯綜蒙　(既/濟)綜(未/濟)　革綜鼎　豐綜旅¶
　　　　　　　　　　　　　　　艮之屬自賁至¶
文　艮之屬　賁　　(嗑/噬)　　　　　履順行與巽所¶
王　　　　　(大/畜)　　(妄/无)　　　　　屬相綜¶
序　　　　　損　　益¶
卦　　　　　睽　　(人/家)¶
<pb:KR1a0100_WYG_001-45b>¶
正　　　　　履　　(畜/小)　屬之巽　屬相綜¶
綜　　　　　　　　　　　　　　(噬/嗑)逆行與艮所¶
　　　　　　　　　　　　　　　巽之屬自(小/畜)至¶
　賁綜(噬/嗑)　(大/畜)綜(无/妄)　損綜益　睽綜(家/人)　履綜(小/畜)¶
　　　　　　　　　　　　　　　震之屬自豫至¶
文　震之屬　豫　　謙　　　　　井順行與兊所¶
王　　　　　解　　蹇　　　　　屬相綜¶
序　　　　　恒　　咸¶
<pb:KR1a0100_WYG_001-46a>¶
卦　　　　　升　萃¶
正　　　　　井　困　屬之兊　屬相綜¶
綜　　　　　　　　　　　　　謙逆行與震所¶
　　　　　　　　　　　　　　兊之屬自困至¶
　豫綜謙　解綜蹇　恒綜咸　升綜萃　井綜困¶
<pb:KR1a0100_WYG_001-47a>¶
　八卦四正綜四正臨尾二卦圗¶
　　　乾　晉　綜坎之(明/夷)¶
文　　　　(大/有)　綜離之(同/人)　乾　　四¶
王　　坤　需　綜離之訟　坤　　正¶
序　　　　比　綜坎之師　綜坤　與¶
卦　　　　　　　　　　　坎乾　四¶
雜　　坎　(明/夷)　綜乾之晉　雜綜　正¶
綜　　　　師　綜坤之比　　離　相¶
<pb:KR1a0100_WYG_001-47b>¶
　　　離　訟　綜坤之需　　坎　綜¶
　　　　　(同/人)　綜乾之(大/有)¶
　八卦四隅綜四隅臨尾二卦圗¶
　　　艮　(中/孚)　錯兊之(小/過)¶
文　　　　漸　綜兊之(歸/妹)　艮　　四¶
王　　巽　頥　錯震之(大/過)　巽　　隅¶
序　　　　蠱　綜震之隨　綜巽　與¶
卦　　　　　　　　　　　震艮　四¶
<pb:KR1a0100_WYG_001-48a>¶
雜　　震　(大/過)　錯巽之頥　兊綜　隅¶
綜　　　　隨　綜巽之蠱　　兊　相¶
　　　兊　(小/過)　錯艮之(中/孚)　　震　綜¶
　　　　　(歸/妹)　綜艮之漸¶
<pb:KR1a0100_WYG_001-49a>¶
　來知徳八卦正位圗¶
　　乾在五　乾屬陽五以陽居陽位故為正位¶
　　兊在六　兊屬陰六以陰居陰位故為正位¶
　　離在二　離屬隂二以隂居隂位故為正位¶
　　震在初　震屬陽初以陽居陽位故為正位¶
　　巽在四　巽屬隂四以隂居隂位故為正位¶
　　坎在五　坎屬陽五以陽居陽位故為正位¶
　　艮在三　艮屬陽三以陽居陽位故為正位¶
<pb:KR1a0100_WYG_001-49b>¶
　　坤在二　坤屬陰二以陰居隂位故為正位¶
　乾屬陽其位在五惟坎可以同之盖坎中一畫乃乾¶
　也若艮震之五皆隂矣故居三居初此陽卦正位不¶
　可移也坤屬隂其位在二惟離可以同之盖離中一¶
　畫乃坤也若巽兊之二皆陽矣故居四居六此隂卦¶
　正位不可移也然易惟時而已不可為典要如觀卦¶
　下六二乃坤之正位也因本卦利近不利逺故六二¶
　止于闚觀知此庶可以識玩易之法¶
<pb:KR1a0100_WYG_001-50a>¶
　¶
　¶
　¶
　¶
　¶
　¶
　¶
　¶
<pb:KR1a0100_WYG_001-50b>¶
　¶
　¶
　¶
　¶
　¶
　¶
　¶
　周易集註卷首上¶
